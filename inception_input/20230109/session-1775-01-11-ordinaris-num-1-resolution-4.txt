IS gehoord het rapport van de Heeren van Lynden tot Hemmen, en andere haar Hoog Mogende Gedeputeerden tot de saaken van de Landen van Overmaaze, hebbende, in gevolge en tot voldoeninge van der selver Resolutie commissoriaal van den 13 December des gepasseerden jaars, met en neevens eenige Heeren Gecommitteerden uit den Raad van Staate, geÃ«xamineert een Missive van Scheepenen der Stad en Vryheid Valkenburg, geschreeven aldaar den 6 van deselve maand December, houdende, dat het Officie crimineel des Lands van Valkenburg, Partage van haar Hoog Mog., procedeerende teegens de Complicen der berugte Bende door een gruwelyken eed te saamen verbondene Knevelaars en Boosdoenders, welke seedert jaaren herwaards door rooven, steelen, ysselyke mishandelingen der Menschen, moorden en Vrouwen verkragten, deselve en de nabuurige Landen in schrik en vreese geset hadde, het daar door gebeurd was dat eenige van de Complicen uit de Bank Beek voortvlugtig geworden zynde, hunne schuilplaats na het Oostenryks Valkenburg genoomen hadde. Dat den Lieutenant Drossard des gemelde Lands, Mr. W. D. Vignon, daar van verwittigt, aan haar gevraagt hadde Brieven requisitoriaal op den Drossard van Amstenraad, om voornoemde Vlugtelingen te doen apprehendeeren, en aan hun Scheepenen over te leeveren, dewelke dan ook op voornoemde Brieven seer gereedelyk Joes Pyls op den 4 July 1774 gevat en op den Kasteele van Amstenraad in hegtenisse geset - hadde, dog geweigert voornoemde Pyls hen uit te leeveren, om reeden soo hy hun geschreven hadde, dat die uitleeveringe teegens hunne Landsprivilegien, by de blyde inkomsten der Hertogen van Braband verleend, was aanloopende, en hy dus sulks sonder een speciale ordre van het Hos van Brussel niet vermogte te doen. Dat gemelde Drossard en de verdere Officieren der Oostenryksche Landen van Overmaaze evenwel overwoogen hebbende de aaneenschakeling dier weederzydsche Landen, en de aan een geschakelde Bende, welkers doelwit voornoemde Officieren soo min als hun onkundig, het Hof van Brussel daar van verwittigt hadden, het welk dan van dat gevolg was geweest, dat sijne Koninglyke Hoogheid den Heere Gouverneur Generaal der Staaten van het Hertogdom Limborg en haare Landen van Overmaaze, by een Depeche in dato den 12 October laatstleeden gerequireert hadde de Complicen der meergemelde Bende, welke op haare Majesteits Gebied mogten vlugten, op behoorlyke requisitie van de Regters der Gevlugten te apprehendeeren, en teegens verseekering van reciproque behandelinge uit te leeveren, het welke dan ook by de Staaten voornoemt op den 15 der gepasseerde maand November was toegestaan geworden, al het welke haar Hoog Mog. soude consteeren uit de Copie der Resolutie ( dies aangaande te Henri Chapelle genoomen, en welke hun was gesuppediteert geworden) neevens de voorsz Missive gevoegt. Dat die generaale concessie, waar van geen weerga, soo lang haar Hoog Mog. de gemelde Landen van Overmaaze beheert hadden, voor de Justitie was, en selfs het eenige middel tot uitroeying der Godloose Bende Boosdoenders ten hoogsten voordeelig was, en dat sy vast verseekert waaren, wanneer door den Lieutenant Drossard des gemelde Lands voort geprocedeert wierd, dat eerlang by de Oostenryksche Rigteren apprehensie en uitlevering soude moeten gevraagt worden, soo als sylieden van 'sgelyken aan hun Scheepenen, dan het welk sy Scheepenen egter niet vermogten te doen sonder haar Hoog Mog. praealabele permissie en authorisatie; versoekende derhalven, dat aan hun deselve tot acceleratie van de Justitie moge werden verleend, onder adstrictie en reserve als die der Oostenryksche, vermits haar Hoog Mog. Landen van Overmaaze met opsigte tot de blyde inkomsten van gelyke natuur waaren. En wyders aan haar Hoog Mog. voordraagende de naare omstandigheeden waar in sy Scheepenen met den Secretaris van Valkenburg hun bevonden, door dien deselve seedert omtrent twee jaaren met de Proceduures der crimineelen uit voorsz Bende geoccupeert waaren geweest, sonder eenig vast Tractement, en sonder tot heeden toe - eenige de minste betaalinge te hebben genooten, daar sy nogtans ter saake van voorsz Proceduures (van welkers getal en volumineuse arbeid hunne Jaarboeken geen exempel opleeverde) buiten hunne ordinaire Wooningen hadden moeten vaceeren, en elk sijn eigen belang had moeten vaaren laaten; versoekende dienvolgens op hunne iterative Requesten ter deeser saake aan haar Hoog Mog. Commissarissen Deciseurs in deesen loopende jaare te Maastricht geweest zynde, gepresenteert, haar Hoog Mog. equitable reflexien en favorabele dispositie. WAAR op gedelibereert zynde, is goedgevonden en verstaan, met opsigt tot het. eerste versoek by de voorsz Missive gedaan, de drie Hoofofficieren van de Landen van Overmaaze, Partage van deesen Staat, mits-
gaders alle verdere Officieren en Regteren in de drie gemelde Landen te authoriseeren, en voor soo veel des noods te gelasten, gelyk deselve geauthoriseert en gelast worden by deesen, om alle soodanige vreemde Subjecten, welke geaccuseert worden te behooren tot de voorsz Bende Boosdoenderen, sig seedert eenige jaaren hebbende onthouden in de voorsz en de nabuurige Landen, en die op het Territoir van deesen Staat souden mogen gevlugt zyn, ter requisitie der Regteren, onder welkers Jurisdictie deselve souden mogen hebben geressorteert, te doen apprehendeeren, en voorts teegens behoorlyke verseekering van riciproque behandeling van soodanige vreemde Rechters als deselve Subjecten sullen koomen te reclameeren, aan deselve aanstonds uit te leveren , alles onvermindert alle soodanige Privilegien als waar van de meergemelde Landen souden mogen jouisseeren, en sonder dat de voorsz permissie van extraditie verder als tot de Complicen van de meergemelde Bende sal mogen relatif gemaakt worden. En sal Extract van deese haar Hoog Mog. Resolutie gesonden worden aan den Raade van Braband en Landen van Overmaaze, om te strekken tot der selver narigtinge; als meede aan ieder der voorsz Hoofdofficieren van de drie Landen van Overmaaze, Partage van deesen Staat, met last om sig respectivelyk daar na te reguleeren, en van deselve haar Hoog Mog. Resolutie ten spoedigsten kennis te geeven aan de andere Officieren en Geregten in gemelde Landen, ten einde deselve insgelyks van haar Hoog Mog. voorsz intentie werden verwittigt, en om dien conform te handelen, mitsgaders ook aan Scheepenen der Stad en Vryheid van Valkenburg, aan welke laatsten te gelyk sal worden gerescribeert, dat, voor soo verre het tweede versoek betreft, by haare voorsz Missive gedaan, dat in het selve voor alsnog niet kan worden getreeden, maar dat, alvoorens daar op finalyk te disponeeren, sullen worden afgewagt de consideratien van den Rentmeester van haar Hoog Mog. Domeynen over de voorsz drie Landen, W. H. van Panhuys, op de respective overgeleverde Gerigtskosten, by haar Hoog Mog. Resolutie van den 16 December jongstleeden gerequireert.