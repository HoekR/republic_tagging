IS ter Vergaderinge geleezen de Request van Simon Baruch, Agent van zyne Keurvorstelyke Doorlugtigheid en Bisschop van Munster; houdende, dat het Keur-Keulsche Regiment Roth-Munster, thans in Guarnizoen te Manstricht, volgens Resolutie van haar Hoog Mog. in het einde deezer maand of het begin van Augusty, dog het welk door zyne Hoogheid op den 25 deezer loopende maand July was bepaald, zoude afmarcheeren, en buiten den dienst van haar Hoog Mogende gaan, en dat dus aan het zelve Regiment was toegekomen de Soldyen tot dien tyd te verschynen, beneevens de geaccordeerde Marschmaand; verzoekende de Suppliant in zyne voorsz qualiteit, dat de betaaling, zoo van het een als ander aan hem in dezelve qualiteit moge geschieden en geremitteert worden, en dat dienaangaande door haar Hoog Mog. de nodige demarches by de respective Provincien waar op het voorsz Regiment is gerepartitieerd, mogen worden gedaan; met verzoek aan de Provincie van Gelderland, welke nog niets van de Stafs- Tractementen van het reeds vertrokken Regiment Geel - Munster zeederd 1 January laatstleeden, tot op den dag van der zelver afmarsch had betaald, om de betaling dier Stafs-Tractementen ten spoedigsten te doen. WAAR op gedelibereert zynde, is goedgevonden en verstaan, dat Copie van de voorschreeve Requeste gesteld zal worden in handen van de Heeren van Welderen, en andere haar Hoog Mog. Gedeputeerden tot de zaaken van de Financie, om, met en nevens eenige Heeren Gecommitteerden uit den Raad van Staate, by haar E. zelfs te nomineeren, te visiteeren, examineeren, en van alles alhier ter Vergaderinge rapport te doen.