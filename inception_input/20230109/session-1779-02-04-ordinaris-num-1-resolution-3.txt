ONtfangen een Missive van den Commissaris Grenfell, geschreven te Marazion den 20 December laatstleeden, houdende advertentie, en onder anderen, klagten over den Vice-Commissaris Tjasink, dewelke sig aanmatigt de Titul van Commissaris, tot welke hy geen regt heeft, daar haar Hoog Mog. hem reeds seedert den jaare 1775 als hoogst der selver Commissaris in de Graafschappen Cornwal en Devon hadden aangesteld, en versoekende derhalven in die Post te worden gemaintineert. WAAR op gedelibereert zynde, hebben de Heeren Gedeputeerden van de Provincien van Holland en Westvriesland en van Zeeland, de voorsz Missive, voor soo veel het gemelde point aangaat, Copielyk overgenoomen, om in den haaren breeder gecommuniceert te worden.