ONtfangen een Missive van den Heere van Haeften, haar Hoog Mog. extraordinaris Envoy√© aan het Hof van sijne Majesteit den Koning van Sweeden, geschreven te Stockholm den 7 deeser loopende maand, geaddresseert aan den Griffier Fagel, houdende advertentie, en onder anderen, dat het Hof een Rouw van veertien daagen hadde aangenoomen over wylen Mevrouwe de Princesse Carolina Amelia van Brunswyk Lunenburg, Dogter van den Erfprins, waar meede de vreemde Ministers sig volgens gebruik geconformeert hadden; versoekende haar Hoog Mog permissie om daar voor te mogen declareeren in gevolge de ordres van het Land. WAAR op gedelibereert zynde, is goedgevonden en verstaan, dat aan gemelde Heere van Haeften sal worden gerescribeert, dat haar Hoog Mog. haar laaten welgevallen, dat hy den kleinen Rouw ter saake voorsz heeft aangenoomen, en dat hy desweegens sal mogen declareeren, volgens en in conformiteit van de ordres van het Land. En sal Extract van deese haar Hoog Mog. Resolutie gesonden worden aan den Raad van Staate en de Generaliteits Reekenkamer, om te strekken tot der selver - narigtinge.