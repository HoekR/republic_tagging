ONtfangen een Missive van de Heeren Gedeputeerden van de Staaten van Overyssel, geschreven te Campen den 27 deeser loopende maand, houdende antwoord op haar Hoog Mogende Missive van den 24 daar te vooren, waar by het aan haar Hoog Mog. behaagt had aan Ridderschap en Steeden, de Staaten van deselve Provincie kennis te geeven, dat haare Koninglyke Hoogheid Mevrouwe de Princesse van Orange en Nassau, door Gods bysondere bestiering, dien morgen tot groote vreugde van een iegelyk, gelukkig ontbonden en verlost was van een welgeschaapen Prins en Heer, met versoek, dat hoogdeselve in den haaren de noodige ordres geliefden te stellen, dat de Gebeeden welke voor de gelukkige verlossing van haare Koninglyke Hoogheid waaren gedaan, in dankzeggingen mogten worden verandert. Het voorsz antwoord meedebrengende, dat sy het van hunnen pligt geagt hadden, haar Hoog Mogende naamens Ridderschap en Steeden, van harten dank te seggen voor de attentie waar meede aan hoogdeselve van dit allerheuchelykst en gewenscht evenement wel hadden gelieven communicatie te geeven, en haar Hoog Mogende teffens te rescribeeren, dat sy by absentie van Ridderschap en Steeden, niet in gebreeken gebleeven waaren ten spoedigsten de noodige ordre te stellen, dat de Gebeeden, welke in gemelde Provincie voor de gelukkige verlossing van haare Koninglyke Hoogheid waaren gedaan, in dankzeggingen souden worden verandert; en dat ondertusschen met haar Hoog Mog. waaren wenschende en biddende, dat de jonggeboore Heere Prince moge opwassen in alle Christelyke en Princelyke deugden, en volgen de voetstappen van sijn Doorlugtigen Heere Vader en Voorouders, om ter sijner tyd te weesen een gezeegend middel in Gods hand tot bescherming van den Godsdienst en Vryheid deeser Landen. WAAR op geen resolutie is gevallen.