IS ter Vergaderinge geleesen de Requeste van Gerrit den Otter, zynde van de waare Christelyke Gereformeerde Religie, blykende uit de Attestatie neeven de voorschreeve Requeste gevoegt, houdende, dat door het overlyden van Cornelis den Otter zynde koomen te vaceeren de Vorstersplaatse der Heerlykheid Eckaart, in het Quartier van Kempeland, Meyerye van 's Hertogenbosch, hy Suppliant door Johan Carel de Jeger, als Heere van voornoemde Heerlykheid, tot Vorster van die Plaats was aangestelt, consteerende uit de Commissie van dato den vyf en twintigsten October seeventien honderd vyf en sestig, meede neevens de voorschreeve Requeste gevoegt , dat hy Suppliant daar op noodig hadde haar Hoog Mogende goedkeuringe; versoekende den Suppliant derhalven, dat haar Hoog Mogende de voorschreeve aanstellinge gelieven te approbeeren, en daar van een Acte in ordinaria forma te laaten depecheeren. WAAR op gedelibereert zynde, is goedgevonden en verstaan, mits deesen te consenteeren in het voorschreeve versoek, en dat dienvolgende de aanstellinge van den Suppliant tot Vorster der Heerlykheid Eckaart voornoemt, sal worden geapprobeert, daar toe ten sijnen behoeve een Acte van approbatie in behoorlyke forme sal worden gedepecheert.