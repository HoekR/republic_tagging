ONtfangen een Missive van de Magistraat der Stadt en Lande van Biervliet, geschreven aldaar den dertighsten der voorlede maandt, houdende klachten over het ongelyck het geen sy vermeynen haar te wesen aangedaan door den Raadt van Vlaanderen, door het verleenen van seecker Mandement van interdictie poenaal , aan sekeren Adriaan Goverts , tegen de voornoemde Magistraat , ende tegen den Sequester by haar aangesteldt, in den Boedel van sekeren Jan de Smith, alles breder in de voorschreve Missive gemeldt; versoeckende, om redenen in de voorschreve Missive geallegeert, dat haar Hoogh Mogende het voorschreve Mandement van interdictie poenaal gelieven in te trecken, op dat den voorschreven haren aangestelden Sequester mocht gequalificeert blyven, om met sijne ontgonne proceduyren, tot liquidatie van den voornoemden Boedel van wylen gemelden Jan de Smith voort te gaan, ende sy in staat gesteldt, om Partyen gehoort, na ingenomen advis van neutrale Rechtsgeleerden, voor een yeder Geinteresseerde in den voorschreven Boedel te administreren soodanigen Justitie, als in goeden gemoede sullen vinden te behooren; blyvende aan een yeder die oordeelen mochte daar by te wesen beswaart, het middel van appel overigh aan gemelden Rade van Vlaanderen, volgens de geestablisseerde cours van justitie, soo sy mochte te rade worden. WAAR op gedelibereert zynde, is goetgevonden ende verstaan, dat Copie van de voorschreve Missive gesonden sal werden aan den Raadt van Vlaanderen, om der selver bericht daar op aan haar Hoogh Mogende te laten toekomen.