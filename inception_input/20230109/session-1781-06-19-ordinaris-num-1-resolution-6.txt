ONtfangen een Missive van den Commissaris van Deurs, geschreven te Elseneur den 12 deeser loopende maand, geaddresseert aan den Griffier Fagel, houdende advertentie, en onder anderen, dat op het narigt het geen eenigen tyd geleeden van Krageroe in Noorwegen ontfangen had, dat aldaar een Over-Loots dienst by een Engelsche Kaper genomen had, om hem te helpen toebrengen alle mogelyk nadeel aan de Hollandsche Scheepen, en daar voor een portie te genieten van alle de Prysen dewelke door sijne hulpe gemaakt soude worden; hy haar Hoog Mog. Charg√© d'Afaires te Coppenhagen, Arbin, daar van verwittigt, en hem opgedragen hadde daar over klagten by het Ministerie in te brengen, het geen van dat effect was geweest , dat 'er door het Hof ordre was gegeeven om die Loots te doen arresteeren, het welk ook aan hem volvoert was, hebbende deselve, gewaarschouwt zynde dat sijn engagement te gevaarlyk was, en van slegte gevolgen voor hem zyn konde, de Kaper verlaten, en sig reeds na Huis begeeven voor de Koninglyke Ordre was aangekomen, terwyl hy ondertusschen gearresteert bleef, en over hem verhoor wierd gehouden. WAAR op gedelibereert zynde, hebben de Heeren Gedeputeerden van de Provincie van Holland en Westvriesland de voorschreve Missive, voor soo veel het gemelde point aangaat, Copielyk overgenoomen, om in den haaren breeder gecommuniceert te worden.