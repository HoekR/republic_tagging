IS ter Vergaderinge geleesen de Requeste van Joseph de Raath, Contrarolleur van de Posten en Bodens van de Generaliteit, houdende, dat haar Hoog Mog. de goedheid hadden om aan den Suppliant - 's jaarlyks in de maand Augusty toe te leggen voor extraordinaris diensten eene somme van twee honderd guldens. Dat den Suppliant geduurende den loop van dit jaar was besogt geweest met seer swaare toevallen, waar door in omstandigheeden was gebragt die seer kostbaar waaren, soo van Doctor, Apotheker als Chirurgyn, sonder dat men selfs nog eenige verseekering had dat daar van bevryd soude zyn, als van tyd tot tyd nog eenige attaques krygende. Dat het den Suppliant onmogelyk was uit sijn inkoomen die swaare kosten te konnen goedmaaken, en daar door buiten staat soude geraaken om sijn post na behooren te kunnen waarneemen; versoekende den Suppliant derhalven, dat haar Hoog Mog. aan hem in deese sijne omstandigheeden voor deese reise drie honderd guldens gelieven te accordeeren en toe te leggen, en daar van te doen depecheeren de noodige Ordonnantie in communi forma. WAAR op gedelibereert zynde, is goedgevonden en verstaan, dat Copie van de voorschreeve Requeste gesteld sal worden in handen van de Heeren Brantsen, en andere haar Hoog Mogende Gedeputeerden tot de saaken van de Finantie, om met en neevens eenige Heeren Gecommitteerden uit den Raad van Staate, by haar E. selfs te nomineeren, te visiteren, examineeren, en van alles alhier ter Vergaderinge rapport te doen.