ONtfangen een Missive van B. vander Borch, Drossard der Stad en Baronnie van Breda, geschreven te Breda den 3 deezer loopende maand, houdende, in gevolge en tot voldoeninge aan haar Hoog Mog. Resolutie van den 11 Mey laatstleeden, deszelfs Berigt op de Requeste van Johan Petrus vander Borgt, Johannes Josephus Havermans, Mr. Adam Johan de Rooy, Andreas Romanus Blondel en Mr. Cornelis Foren, alle Regenten of Kerkenraaden der Roomsche Gemeente binnen de Stad Breda voornoemt; verzoekende, om reedenen in de voorsz Requeste geallegueert, dat het haar Hoog Mog. gunstig behagen moge, hun Supplianten te permitteren en te authoriseeren, om in den westelyken Gevel of Voorgevel van het Roomsche Kerkhuis, staande in de Waterstraat aldaar, te mogen doen maken en stellen boven den Man, drie glaze Vengsters, namentlyk , een boven op de Gaanderye, en twee beneeden, ten hoogte van zeeven voeten, en ter breedte van vyf en een halve voet Rhynlandsch; mitsgaders om een Portaal aan de Deur in de Zydmuur, ten Noorden van gemelde Kerk uitgang hebbende in den Hof van den Roomsche Pastor te mogen doen zetten. WAAR op gedelibereert zynde, is goedgevonden en verstaan, dat Copie van de voorschreeve Missive, mitsgaders van de gemelde Requeste, gesteld zal worden ins handen van de Heeren Torck van Roosendaal, en andere haar Hoog Mogende - Gedeputeerden tot de zaaken van de Meyerye van 's Bosch, om, met en nevens eenige Heeren Gecommitteerden uit den Raad van Staate, by haar E. zelfs te nomineeren, te visiteeren, examineeren, en van alles alhier ter Vergadering rapport te doen.